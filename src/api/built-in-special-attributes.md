# Вбудовані спеціальні атрибути {#built-in-special-attributes}

## key {#key}

Спеціальний атрибут `key` в основному використовується як підказка для віртуального алгоритму DOM Vue для ідентифікації vnodes під час порівняння нового списку вузлів зі старим списком.

- **Очікує:** `number | string | symbol`

- **Подробиці**

  Без ключів Vue використовує алгоритм, який мінімізує переміщення елементів і максимально намагатиметься змінювати/пере використовувати елементи одного типу. При використанні ключів елементи будуть переупорядковуватись відповідно до зміни порядку слідування ключів, а елементи, чиї ключі вже відсутні, завжди видалятимуться/знищуватимуться.

  Нащадки того самого спільного батька повинні мати **унікальні ключі**. Поява дублікатів ключів призводитиме до помилок під час рендерингу.

  Найчастіший випадок використання разом з `v-for`:

  ```vue-html
  <ul>
    <li v-for="item in items" :key="item.id">...</li>
  </ul>
  ```

  Його також можна використовувати для примусової заміни елемента/компонента замість повторного використання. Це може бути корисно, коли ви хочете:

  - Коректно викликати хуки життєвого циклу компонента
  - Ініціювати анімації переходу

  Наприклад:

  ```vue-html
  <transition>
    <span :key="text">{{ text }}</span>
  </transition>
  ```

  При зміні значення `text`, елемент `<span>` завжди буде замінюватися повністю, замість оновлення вмісту, а значить і анімація переходу буде запущена..

- **See also:** [Гід - Рендеринг списків - підтримка стану за допомогою `key`](/guide/essentials/list.html#maintaining-state-with-key)

## ref {#ref}

Позначає [посилання шаблону](/guide/essentials/template-refs.html).

- **Очікує:** `string | Function`

- **Подробиці**

  `ref` використовується для реєстрації посилання на елемент або дочірній компонент.

  В опційному АРІ посилання буде зареєстровано в об'єкті `this.$refs` компонента:

  ```vue-html
  <!-- зберігається як this.$refs.p -->
  <p ref="p">hello</p>
  ```

  В композиційному АРІ посилання буде збережено в референції з відповідним іменем:

  ```vue
  <script setup>
  import { ref } from 'vue'

  const p = ref()
  </script>

  <template>
    <p ref="p">hello</p>
  </template>
  ```

  При використанні на звичайному DOM-елементі, посилання буде вказувати на цей елемент; при використанні на дочірньому компоненті посилання вказуватиме на екземпляр компонента.

  Крім того, `ref` може приймати значення функції, яке забезпечує повний контроль над тим, де зберігати посилання:

  ```vue-html
  <ChildComponent :ref="(el) => child = el" />
  ```

  Важливе зауваження щодо часу реєстрації посилань: оскільки самі посилання створюються в результаті функції рендерингу, ви повинні зачекати, поки компонент буде змонтовано, перш ніж отримати до них доступ.

  `this.$refs` також нереактивна, тому не варто використовувати її в шаблонах для прив'язування даних..

- **Також до вашої уваги:**
  - [Гід - Референції в шаблонах](/guide/essentials/template-refs.html)
  - [Гід - Типізація референцій в шаблонах](/guide/typescript/composition-api.html#typing-template-refs) <sup class="vt-badge ts" />
  - [Гід - Типізація референцій в шаблонах для компонент](/guide/typescript/composition-api.html#typing-component-template-refs) <sup class="vt-badge ts" />

## is {#is}

Використовується для прив'язки [динамічних компонентів](/guide/essentials/component-basics.html#dynamic-components).

- **Очікує:** `string | Component`

- **Використання на рідних елементах** <sup class="vt-badge">3.1+</sup>

  Коли атрибут `is` використовується в рідному елементі HTML, він інтерпретуватиметься як [користувацький вбудований елемент](https://html.spec.whatwg.org/multipage/custom-elements.html#custom-elements-customized-builtin-example), це є рідною можливістю вебплатформи.

  Але є випадки, коли може знадобитися, щоб Vue замінив рідний елемент на компонент Vue, як пояснюється у [застереженні щодо аналізу шаблону DOM](/guide/essentials/component-basics.html#dom-template-parsing-caveats). У такому разі можна додати до значення атрибуту `is` префікс `vue:` щоб Vue замість елемента відрендерив компонент Vue:

  ```vue-html
  <table>
    <tr is="vue:my-row-component"></tr>
  </table>
  ```

- **Також до вашої уваги:**

  - [Вбудовані спеціальні елементи - `<component>`](/api/built-in-special-elements.html#component)
  - [Динамічні компоненти](/guide/essentials/component-basics.html#dynamic-components)
