# Прив'язування атрибутів {#attribute-bindings}

Хвилясті дужки у Vue використовуються лише для інтерполяції тексту. Для того, щоб прив'язати атрибут до динамічного значення, ми використовуємо директиву `v-bind`:

```vue-html
<div v-bind:id="dynamicId"></div>
```

**Директива** - це спеціальний атрибут, який починається з префікса `v-`. Вона є частиною синтаксу темплейта Vue. Подібно до інтерполяції тексту, значеннями директив є вирази JavaScript, які мають доступ до стану компонента. Більш детально про `v-bind` та синтаксис директиви можна знайти в <a target="_blank" href="/guide/essentials/template-syntax.html">гіді про синтаксис шаблона</a>.

Частина, що після двокрапки  (`:id`), є "аргументом" директиви. Тут атрибут `id` елемента буде синхронізовано з властивістю `dynamicId` зі стану компонента.

Оскільки `v-bind` використовується дуже часто, він має спеціальний скорочений синтаксис:

```vue-html
<div :id="dynamicId"></div>
```

Тепер спробуйте додати динамічний `class`, прив'язавши його до `<h1>`, використовуючи <span class="options-api">властивість `titleClass` опції `data`</span><span class="composition-api">референцію `titleClass`</span> як її значення. Якщо він прив'язаний вірно, тоді текст стане червоним.
